مرگ چونیں ترسناکیں لبزے!چہ  آئیءِنامءِگوش کپگءَگوں جانءِپُٹ پینژرانت،پہ انسانءَناامیتیں مارشت ودی بیت،لنٹانی کندگاں پلیتءُدلانی شادمانیءَبارت،تهاریءُمونجاهی کاریت،
هزاررنگیں پدردیں جیڑگ چمانی دیما مانشانیت۔ زندمانی  چہ مرگءَجتا بوت نہ کنت،داں زندگانی مہ بیت مرگ هم بوت نہ کنت،همے وڑا داں مرگ مہ بیت زندمانیءِهستی بےمعناانت،
آزمانءِمستریں استالءَبگر داں زمینءِهورتیں شےءَ دراه  زوت یا دیر بیران بنت،سنگ،بوٹگ،جناورهریکے پدماں پد دنیاءَکاینتءُپدا نیستیءِنیمگا  جنزان بنت،بے ترانگےءِ جاورءَ مشتے 
گردءُگبارجوڑ بنت،زمین  بے پرواهیءَ وتی گردشءَماں نہ کٹوکیں آزمانءَرندگیری کنت،ابرم  آیانی   منتگیں چیزانی پدءَ زندمانیءَاژنوک بندات کنت،روچ وتی برانزاں شنگیت،سمین کَشیت،
پل گواتءِبالادءَوشبودرنز یت، مُرگ چری چریءَگوں آزمانءَ سرءَ زیرانت، درائیں ساهدار کوکارءُواهی کن انت،آزمان بچکندیت، زمین پدا  چِیٹیت،مرگ وتی کوهنیں داسءَ گوں زندمانیءِ کشارءَرونیت۔

